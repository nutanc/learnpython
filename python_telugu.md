# పిల్లలకు తెలుగులో పైథొన్

## ఎందుకు?
ప్రొగ్రామింగ్ పుస్తకాలు సాధారణంగా ఇంగ్లీష్‌లోనే ఉంటాయి. దీంతో ఇంగ్లీష్ వచ్చిన వారే ప్రోగ్రామింగ్ నేర్చుకోగలుగుతున్నారు. ప్రాంతీయ భాషల్లోనూ ప్రోగ్రామింగ్ బోధనా పద్ధతులను తీసుకురావాలన్నదే మా ప్రయత్నం. తద్వారా పిల్లలు తమ మాతృ భాషలోనే ప్రోగ్రామింగ్ నేర్చుకోగలుగుతారు. మన మాత్రు బాశలొ ప్రొగ్రమ్ చెయ్యెడం, ఆలొచించడం వల్ల మనం ఇంకా మెరుగ్గా పని చేయ గలం.

## పరిచయం
ప్రోగ్రామింగ్ చాలా కష్టమైనదని చాలా మంది అభిప్రాయం. చాలా మందికి కంప్యూటర్లంటే భయం. కొద్ది మంది మాత్రమే ప్రోగ్రామింగ్ చేయగలరని వారి భావన. అసలు విషయం ఏమిటంటే, ఎవరైనా ప్రోగ్రామ్ చేయగలరు. మీరు ఆలోచించగలిగి, విషయాలను పంచుకోగలిగిన వారైతే చాలు, మీరు ప్రోగ్రామ్ చేయవచ్చు.

ప్రోగ్రామింగ్ అంటే ఏంటో కాదు, కంప్యూటర్‌తో మాట్లాడడమే. నేను మీతో మాట్లాడాలంటే, తెలుగులో మాట్లాడతాను. అమెరికన్‌తో మాట్లాడాలంటే ఇంగ్లీష్‌లో మాట్లాడతా. అలాగే కంప్యూటర్‌తో మాట్లాడాలంటే ప్రోగ్రామింగ్ భాష (లాంగ్వేజ్)లో మాట్లాడతా. అంతే.

మనుషులకు ఎన్నో భాషలు ఉన్నట్టుగానే, అనేక ప్రోగ్రామింగ్ లాంగ్వేజ్‌లు కూడా ఉన్నాయి. ఆ ప్రోగ్రామింగ్ లాంగ్వేజ్‌లలో పైథాన్ (Python) ఒకటి. ఇది చాలా సులభమైన లాంగ్వేజ్. అలాగే కంప్యూటర్‌లో ముందుగానే ఇన్‌స్టాల్ (నిక్షిప్తం) అయి ఉంటుంది. కాబట్టి, దానిని ఉపయోగించడం కోసం మీరు అదనంగా చేయాల్సింది ఏమీ లేదు. 

ఉబుంటూ లైనక్స్ (Ubuntu Linux) ఉపయోగించి నేను ఉదాహరణలు చూపిస్తాను. ఉబుంటూలో పైథాన్ ముందుగానే ఇన్‌స్టాల్ అయి ఉంటుంది. మీ కంప్యూటర్లో విండోస్ (Windows) ఉంటే, తదుపరి అధ్యాయాలు చదవడానికి ముందు సూచనలను చూసి, పైథాన్ ఇన్‌స్టాల్ చేయాల్సిందిగా మీ తల్లిదండ్రులను కోరండి.

### ప్రోగ్రామింగ్ అంటే ఏమిటి? ప్రోగ్రామింగ్ మనం ఎందుకు నేర్చుకోవాలి?

కంప్యూటర్ ఎంతో శక్తివంతమైన బహుళ ప్రయోజన యంత్రం. దీని ద్వారా ఎన్నో పనులను చక్కబెట్టవచ్చు. కానీ అది ఏ పనినీ సొంతంగా చేయలేదు. ఏం చేయాలన్నా మనం దానికి వివరంగా చెప్పాలి. అలా చెప్పడానికి మనం ప్రోగ్రామింగ్ లాంగ్వేజ్‌లను ఉపయోగిస్తాం. కాబట్టి ప్రోగ్రామింగ్ అంటే కంప్యూటర్‌కి ఇచ్చే సూచనల క్రమం అన్నమాట. మనం మన భాషలోనే ఎవరైనా ఏవైనా సూచనలిస్తే ఎలా అర్థం చేసుకుంటామో, కంప్యూటర్లు కూడా వాటికి అర్థమయ్యే భాషలో చెబితేనే మనం చెప్పిన పనిని చేస్తాయి.

ఇప్పుడు ఒక చిన్న ఉదాహరణ ద్వారా ప్రోగ్రామింగ్ గురించి తెలుసుకుందాం.

నేను మీకు 5 కార్డులు ఇచ్చాను అనుకోండి. ప్రతి కార్డుపై ఒక సంఖ్య ఉంటుంది. 

అవి 5,1,3,8,4 అనుకుందాం. 

ఈ 5 కార్డులలో అతిపెద్ద సంఖ్య కలిగిన కార్డును కనుగొనండి. ఏంటది? 

8 అని మనందరికీ తెలుసు. 

కానీ మీరు అది ఎలా కనుగొన్నారు? మీ మెదడులో మీరు చాలా వేగంగా లెక్కిస్తారు. సంఖ్యలను పోల్చి, సమాధానాన్ని చెబుతారు.

ఇదే విషయాన్ని మరొక ఆసక్తికరమైన పద్ధతిలో తెలుసుకుందాం.

 నేను మీకు ఒక కీలుబొమ్మ/రోబోను ఇస్తాను (లేదా మీరు మీ స్నేహితుడితో ఈ ప్రయోగం చేయవచ్చు). అది మీరు చెప్పిన పనులను మాత్రమే చేస్తుంది. అది మీ భాషను అర్థం చేసుకుంటుంది. మీరు చేయాల్సింది ఏమిటంటే, పైన చెప్పిన కార్డులలో అతిపెద్ద సంఖ్య కలిగిన కార్డును కనుగొనడానికి దశలవారీగా(ఒకటి తరువాత ఒకటి) ఏం చేయాలో మీరు దానికి వివరంగా చెప్పాలి. చేస్తారా? కావాల్సినంత సమయం తీసుకోండి. ఆలోచించండి. నేనైతే రోబోకు ఏం చెబుతానో కింద వివరిస్తాను, కానీ అంతకుముందు మీరు ఆలోచించాలి. మీ స్నేహితుడితో ప్రయత్నించండి. వారికి సూచనలు ఇవ్వండి. సూచనలు అన్నీ ముగిశాక, మీ స్నేహితుడు చేతిలో అతిపెద్ద సంఖ్య కలిగిన కార్డు ఉంటుందా, లేదా చూడండి.
.

.

.

.

.

.

.

.

.

.

సూచనలు నేను ఇవ్వాల్సి వస్తే ఇలా ఉంటాయి:
1. మొదటి కార్డును తీసుకో.
2. తర్వాతి కార్డును తీసుకో.
3. మొదటి దాని కంటే కొత్త కార్డు పెద్దది అయితే, పాత కార్డును వదిలేయి. అంటె, నీ దగ్గర ఉన్న రెండు కార్డులలొ పెద్ద కార్డు పెట్టుకొ, ఇంకో కార్డు ను వదిలెయ్యి.
4. ఇలా అన్ని కార్డులను సరిపోల్చడం పూర్తయ్యే వరకు 2, 3 దశల్లో చెప్పినట్టుగా చేస్తూ ఉండు.
5. నీ చేతిలో ఉన్న కార్డు అతిపెద్ద సంఖ్య కలిగినదిలొ

మీరు మీ మొదటి ప్రోగ్రామ్‌ని రాసేశారు. వాస్తవానికి ఈ సూచనల క్రమాన్నే అల్గారిథమ్ అంటాము.

కంప్యూటర్లకు ఇంగ్లీష్ అర్థం కాదు కాబట్టి, పైన పేర్కొన్న ప్రోగ్రామ్‌ని వాటికి అర్థమయ్యే పైథాన్ వంటి లాంగ్వేజ్‌లో రాయాలి. ఇదే మీరు నేర్చుకోబోయేది.

Note: Thanks to https://www.keypoint-tech.com/ for the translations.
